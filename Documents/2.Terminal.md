
# 2.Terminal

## 2.1.Terminali Nasıl Açabiliriz?

a. **Ctrl + Alt + T** kısa yolu ile Terminal açılabilir.
b. Arama çubuğuna **Terminal yazarak** da Terminale erişilebilir.

![enter image description here](https://i.hizliresim.com/RuTtYc.png)

c. Bulunduğumuz konumda **sağ tık  > Open Terminal Here** diyerek o an hangi dizindeysek orada terminal açabiliyoruz.

![enter image description here](https://i.hizliresim.com/z41J9w.png)

Göründüğü gibi Desktop(Masaüstü)'da bu işlemi uygularsak Desktop dizininde terminal açmış oluyoruz.

## 2.2.root@kali veya kali@kali nedir?

@ önceki kısım **kullanıcının kim olduğunu**, sonrası ise **makinenin konak ismini** vermektedir. **Root** kullanıcı için `#` , **diğer kullanıcılar** için `$`  kullanılır. 

Kullanıcının kim olduğu `whoami` , makine konak ismi ise `hostname` komutu ile öğrenilebilir ayrıca `pwd` komutu ile bulunduğumuz dizin hakkında bilgi alabiliriz. Aşağıdaki görsel yukarıdaki anlattıklarımı pekiştirecektir.

![enter image description here](https://i.hizliresim.com/NCFJAy.png)

## 2.3.File, Actions, Edit, View, Help bölümlerini özetleyecek olursak;

**File bölümünde;** 

Yeni sekme açma/kapama, yeni sekmenin yerleşim yeri(Dikey olarak mı, yatay olarak mı, normal görünüm mü yoksa ekranın 4 farklı terminale bölerek mi), yeni bir pencere açma ve tercihler bölümüne ulaşılabilir. 

**Actions bölümünde;**

Sekmeler arası geçiş, aktif olan terminali temizleme, kelime arama gibi işlemlere bu bölümden ulaşabilirsiniz.

**Edit bölümünde;**

Seçilen kısımın kopyalanması/yapıştırılması , yakınlaştırma veya uzaklaştırma işlemleri ve yakınlaştırma işlemlerinin sıfırlanması gibi işlemleri burada bulabiliyoruz.

**View bölümünde;**

Pencere kenarlarlığını gizleme, tam ekran, sekme düzeni gibi görünümle ilgili ayarlamaları içermektedir.

**Help bölümünde ise;**

Terminal hakkında detaylı bilgiye ulaşabiliyorsunuz.

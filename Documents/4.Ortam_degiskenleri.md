# 4.Linux Environment Variables(Ortam Değişkenleri) Nelerdir?

Kısaca anlatmak istersek biz konsoldan bir komut çalıştırmak istedik(örnek olması açısından gedit metin düzenleyicisini çalıştırmak isteyelim) burada yapılan işlem sırasıyla dizin kontrolüdür. Yani **verilen komutun çalıştırılabilir dosyası yola(PATH) ekliyse** çalıştırılabiliyor. Eğer ekli değilse çalıştırılamıyor. 

## 4.1.PATH(yol) Bilgisine Ulaşmak İstersek

PATH(yol) bilgisine ulaşmak için kullanacağımız komut: `echo $PATH` 

![enter image description here](https://i.hizliresim.com/QXaaTw.png)

Konsoldan herhangi bir komut çalıştırmak istersek, çalıştırmak istediğimiz komutun çalıştırılabilir dosyasını (:) ile ayrılmış her bir dizin içinde arayacaktır. Bunlar;

⦁	/usr/local/sbin
⦁	/usr/local/bin 
⦁	/usr/sbin
⦁	/usr/bin/
⦁	/sbin
⦁	/bin 
⦁	/usr/local/games
⦁	/usr/games

Yukarıda bahsettiğimiz gibi bunlardan herhangi birinin içinde yazdığımız komutun çalıştırılabilir dosyasını bulur ise komutu direkt olarak çalıştıracaktır. Mantığı özet olarak budur.

## 4.2.Ortam Değişkenlerinin Görüntülemek İstersek

Bunun için `env` `printenv` veya `set` komutlarını kullanabiliriz.

**env:**  Sistemde ön tanımı yapılan veya sonradan tanımlanan tüm değişkenler ekrana listelenir.

**set:**  Kabuğa ait olan tüm değişkenlerin adını ve değerini verir.

**printenv:** Sistemde bulunan bütün çevresel değişkenleri verir.

env komutu ile aldığımız çıktının birkaç parametresini inceleyecek olursak;

![enter image description here](https://i.hizliresim.com/Iy2bcW.png)

**Home=/root >** kullanıcının kişisel dizinini yani ev dizininin adını içermektedir.
Ayrıca `echo $HOME` komutu ile de görebilmekteyiz

**LOGNAME=root >** Sistemdeki kullanıcı hesabının ismini tutmaktadır. Ayrıca `echo $LOGNAME` komutu ile de görebilmekteyiz.

**PATH=/...  >** zaten bunu yukarıda detaylı bir biçimde açıklamıştık.

**TERM=xterm-256color >** Grafik ekran görüntülerinin gönderileceği X sunucusu ile ilgili değişkendir. Ayrıca `echo $TERM` komutu ile de görebilmekteyiz.

**SHELL=/usr/bin/zsh >** O an çalışmakta olan kabuk adını ve dizinini vermektedir
Ayrıca `echo $SHELL` komutu ile de görebilmekteyiz..

## 4.3.PATH(yol)'e Program Eklemek 

Öncelikle **Documents/example** içerisine **command.sh** isimli betik dosyası oluşturalım.

![enter image description here](https://i.hizliresim.com/P3PxLs.png)

ve içerisine örnek olması açısından **"echo Hello Friend"**  komutunu yazdık ve kaydettik.. 

Daha sonra bu dosyaya  `chmod` ile çalıştırma yetkisi verdik ve  **./command.sh**  ile çalıştırdık.

![enter image description here](https://i.hizliresim.com/uM2o26.png)

Görüldüğü üzere "echo Hello Friend" komutu çalıştı ve terminalde **Hello Friend** yazısını gördük. 

Fakat biz sürekli bu dizine gelip betik dosyasını çalıştırmak istemiyorsak bu dosyayı PATH'e eklememiz gerekecek.

**2 türlü PATH ekleme işlemimiz vardır...**

Birincisi o an hangi terminal açık ise sadece **o terminalde geçerli olan PATH atamasıdır.**

Bunun için açık olan terminalde `export PATH="/Dosya/Yolu/:$PATH"`  yazmamız yeterlidir.

![enter image description here](https://i.hizliresim.com/t2r1NS.png)

Görüldüğü gibi command.sh dosyasını **istediğimiz** dizinde çalıştırabilmekteyiz.

Fakat unutulmaması gereken bir durum var. Bu yaptığımız işlem sadece **o anki terminalde geçerli** olur. 

Gelelim ikinci yola, ikinci yolumuz kalıcı olarak kalacak yani biz silmediğimiz sürece command.sh dosyasını istediğimiz her yerde çalıştırabileceğiz. 

Öncelikle PATH yoluna ekleyeceğimiz dizini başlangıcında sistem tarafından otomatik olarak okunan bir dosya içerisinde belirtmeliyiz. **bash.bashrc** veya **bashrc** olabilir.

Fakat ben **etc** içerisindeki **environment** dosyası içerisine belirteceğim.

> environment dosyası PATH'in varsayılan olarak tanımlandığı yerdir.

environment dosyasını herhangi bir metin editörüyle açalım.  `gedit /etc/environment` 

Mevcut olan PATH'in sonuna command.sh betik dosyasının yolunu ekleyelim ve kaydedelim.

![enter image description here](https://i.hizliresim.com/o0WzuM.png)

Ayarların kaydedilmesi için yeniden başlatma işlemi yapalım..

![enter image description here](https://i.hizliresim.com/0sXSlQ.png)

`echo $PATH` komutu ile PATH  bilgisini kontrol ettiğimizde eklediğimiz dizini görmekteyiz. Şimdi istediğimiz dizinde command.sh dosyasını çalıştırabiliriz. 
# 1.GNU/Linux-Giriş-Teorik Bilgiler

## 1.1.Linux Nedir?

Linux çekirdeği 1991 yılında Linus Torvalds tarafından geliştirilmiştir. Linux aslında kendi başına bir işletim sistemi değildir. Linux Unix benzeri, **açık kaynaklı**, tek dosyadan oluşan yani monolitik bir işletim sistemi **çekirdeğidir**. 

![Resim Açıklaması](https://i.hizliresim.com/c7St2r.png)

Linux çekirdeğini kullanan **dağıtımların** sayısı oldukça fazladır. Buna ek olarak çoğu gömülü sistemler, set-top-box, router, android işletim sistemine sahip cihazlar da bu çekirdeğin sağladığı hizmetlerden yararlanmaktadır. Linux dünyanın dört bir yanından geliştirilmektedir. Ayrıca Linux çekirdeği **GNU Genel Kamu Lisansı sürüm 2 (GPLv2)** altında yayınlanmaktadır.

Siyah olarak belirtilmiş kavramların detaylarına aşağıda girelim..

## 1.2.Linux Dağıtımları(Distro) Nedir?

Linux Çekirdeği, GNU araçları ve bir masaüstü ortamının(Örn: GNOME,KDE,Xfce,Mate vb..) bir araya gelmesiyle tam anlamıyla bir işletim sistemi haline gelmiş uygulamalar bütününü ifade eder. 

Öne çıkan dağıtımların bazıları Debian, Ubuntu, Red Hat, Fedora, Linux Mint, Pardus, Slackware...

![Resim Açıklaması](https://media.giphy.com/media/4N5ddOOJJ7gtKTgNac/giphy.gif)

### **Dikkat!**

- Linux bir işletim sistemi çekirdeğidir. Kendi başına işletim sistemi değildir.
- GNU(GNU is Not Unix) Unix değildir.
- GNU/Linux zamanla sadece Linux olarak anılmaya başlanmıştır.

## 1.3.GNU Nedir?

![GNU](https://i.hizliresim.com/0hEr8V.jpg)

Açık kaynak hareketi doğrultusunda geliştirilen araçların içinde bulunduğu ücretsiz ve herkes için ulaşılabilir bir işletim sistemidir. GNU, Unix değildir. GNU kendi içerisinde kullanışlı ve güçlü yazılımlar bulunduruyordu fakat kararlı bir çekirdeği yoktu. Tam bu noktada Linux çekirdeği ile birleşip ortaya GNU/Linux yani ücretsiz, geliştirilebilir ve özgür işletim sistemi ortaya çıktı.

## 1.4.Kernel(Çekirdek) Nedir?

Kernel işletim sistemindeki her şeyin üzerinde denetimi olan merkezi bir birleşendir. İşletim sisteminin bilgisayar hafızasına yüklenen ilk kısmıdır. Hardware ve software arasında köprü görevini üstlenmektedir. Bellek yönetimi, işlemci yönetimi, dosya yönetimi, giriş-çıkış işlemlerini gibi birçok kritik eylemden sorumludur. Kernel, Kernel Mode'da çalışır. Kernel Mode, son kullanıcının bulunduğu User Mode'a göre daha ayrıcalıklı bir işlem seviyesidir.

![Kernel](https://i.hizliresim.com/6pEKo9.png)

## 1.5.Shell(Kabuk) Nedir?

Kabuğun temel görevi kullanıcı ile çekirdek arasında tercüman olmaktır. Nasıl oluyor bu dersek, basitçe kullanıcıdan gelen bir dosya oluşturma komudunu çekirdeğin anlayabileceği şekilde iletir. Birçok farklı shell mevcuttur örnek verecek olursak Bash,zsh,ash vb..Bunlar arasında en çok kullanılan/tercih edilen **Bash kabuğudur**.

![Shell](https://i.hizliresim.com/jLA2pn.jpg)

## 1.6.Bash(Bourne-again shell) Kabuğu Nedir?

![Bash](https://i.hizliresim.com/Cs2vII.jpg)

C ile yazılmış, Unix ve benzeri işletim sistemleri için Shell ve betik dilidir. GNU/Linux'da ön tabanlı olarak gelmektedir. Kullanım oranı yüksektir.

## 1.7.Komut Satırı(CLI) Nedir?

![Command Line](https://i.hizliresim.com/uF7NNn.png)

Kullanıcıların çeşitli komutları girerek çalıştırabildiği kontrol ekranıdır. Kullanıcı tarafında bir dosya oluşturma işlemi yapıldığında ister grafiksel ara yüzde olsun ister komut satırı aracılığı ile olsun arka tarafta komutlar yorumlanarak çalışması durumu vardır. Terminal olarak da bilinmektedir.

## 1.8.Open Source(Açık Kaynak) Nedir?

Bir bilgisayar yazılımının herkes tarafından okunulabilir, anlaşılabilir ve geliştirilebilir durumda kamuya açık bırakılmasıdır. Teknolojide tekelleşmenin önüne geçebilir. Açık kaynak sistemine belki de en iyi en popüler örnek **github** olabilir.

![Open Source](https://media.giphy.com/media/du3J3cXyzhj75IOgvA/giphy.gif)

## 1.9.GPL(Genel Kamu Lisansı) Nedir?

![GPL](https://i.hizliresim.com/vNQfvQ.png)

General Public License gelecek olursak, açık kaynağı destekleyen bir lisans türüdür. 1989 yılında Richard Stallman tarafından hazırlanmıştır. Hazırlanmasının temel amacı yazılımlarım kaynak kodu kapalı olarak satılmasından duyulan rahatsızlıktır. 

**GPL 4 temel özgürlük üzerine kurulmuştur:**
1. Programı sınırsız kullanma özgürlüğü.
2. Programın nasıl çalıştığını inceleme ve amaçlara uygun değiştirme özgürlüğü.
3. Programın kopyalarını sınırsız dağıtma özgürlüğü.
4. Programın değiştirilmiş hâlini dağıtma özgürlüğü

Aslında bu lisans insani bir  hizmet olarak dünüşülebilir. Her şey açıkta ve şeffaftır. Bu da güven duygusunu aşılar.















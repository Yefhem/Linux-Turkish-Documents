# 2.Terminal

![Terminal](https://media.giphy.com/media/C4NdKtRaQE9m8/giphy.gif)

## 2.1.Terminali Nasıl Açabiliriz.

a.**Ctrl + Alt + T** kısa yolu ile Terminal açılabilir.
 
b.Arama çubuğuna Terminal yazarak da Terminale erişilebilir.

![Search_terminal](https://i.hizliresim.com/RuTtYc.png)

c. Bulunduğumuz konumda **sağ tık  > Open Terminal** Here diyerek o an hangi dizindeysek orada terminal açabiliyoruz.

![2_terminal](https://i.hizliresim.com/UKdiiG.png)

Göründüğü gibi Desktop(Masaüstü)'da bu işlemi uygularsak Desktop dizininde terminal açmış oluyoruz.

## 2.2.root@kali veya kali@kali nedir?

**User@hostname** @ önceki kısım kullanıcının kim olduğunu, sonrası ise makinenin konak ismini vermektedir. Root kullanıcı için **#**, diğer kullanıcılar için **$** kullanılır. 

Kullanıcının kim olduğu ```whoami``` , makine konak ismi ise ```hostname``` komutu ile öğrenilebilir ayrıca ```pwd``` komutu ile bulunduğumuz dizin hakkında bilgi alabiliriz. Aşağıdaki görsel yukarıdaki anlattıklarımı pekiştirecektir.

![User@hostname](https://i.hizliresim.com/qoUu9H.png)

## 2.3.File, Actions, Edit, View, Help bölümlerini özetleyecek olursak;

**File bölümünde;** 

> Yeni sekme açma/kapama, yeni sekmenin yerleşim yeri(Dikey olarak mı, yatay olarak mı, normal görünüm mü yoksa ekranın 4 farklı terminale bölerek mi), yeni bir pencere açma ve tercihler bölümüne ulaşılabilir. 

**Actions bölümünde;**

> Sekmeler arası geçiş, aktif olan terminali temizleme, kelime arama gibi işlemlere bu bölümden ulaşabilirsiniz.

**Edit bölümünde;**

> Seçilen kısımın kopyalanması/yapıştırılması , yakınlaştırma veya uzaklaştırma işlemleri ve yakınlaştırma işlemlerinin sıfırlanması gibi işlemleri burada bulabiliyoruz.

**Yeri gelmişken söyleyelim...**

Terminalde bir metini kopyalama/yapıştırma işlemi yapmak istersek normal kopyalama/yapıştırmadan(Ctrl + C/Ctrl + V) farklı olarak **Ctrl + Shift + C / Ctrl + Shift + V** yapmamız gerekmektedir.

**View bölümünde;**

> Pencere kenarlarlığını gizleme, tam ekran, sekme düzeni gibi görünümle ilgili ayarlamaları içermektedir.

**Help bölümünde ise;**

> Terminal hakkında detaylı bilgiye ulaşabiliyorsunuz.
